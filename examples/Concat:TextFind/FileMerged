Kde bolo, tam bolo, bola raz jeden kráľ. Nie o ňom však bude tento príbeh. Tento príbeh bude o jeho radcovi, ktorý bol zlý a chamtivý. V mene kráľa chodil po kráľovstve a vyberal od chudobných ľudí veľké dane.

Daň z piecky, z komína, daň z metly, daň zo studne… Stále vymýšľal nové a nové dane, aby nosil kráľovi truhlice plné dukátov a tým sa mu zapáčil. Kráľ nevedel, ako radca získava peniaze a že krivdí a zdiera chudobných ľudí! Nikto totiž nemal odvahu, povedať mu to.

Jedného dňa bol radca u starej vdovy. Tá sa starala sama o troch vnúčikov. Nemala peniaze ani na bochník chleba, nieto ešte na kráľovské poplatky.

„Zaplať starena!“ kričal na ňu.

„Nemám z čoho, pozrite sa! Nič nemám. Len tých vnúčikov, ktorých nemám čím nasýtiť. Čo by som vám mala dať?“

„Nemáš nič? Tak do žalára s tebou.“

Starena v zlosti vykríkla: „ Preklínam tie tvoje dukáty, bodaj by sa všetky premenili na chlieb. Nič cennejšieho totižto nie je.“

Ako to starena vyslovila, v kráľovskej pokladnici sa všetky dukáty zmenili na chlieb. Keď to kráľ zistil, žiadal si od radcu vysvetlenie. A ten predsa len musel priznať pravdu. Nahnevaný kráľ dal prepustiť starenu, rozdať všetky premenené chleby chudobným a radcu vyhnať z kráľovstva. Zrušil všetky dane a dával si pozor, od koho si nechá radiť.Kde bolo, tam bolo, žil raz v jeden rozpadnutej chalúpke chudobný Janko. Rodičov už nemal a nemal ani peniaze. Bol však dobrého srdca a každému pomohol. Ako tak čas ubiehal, rozhodol sa Janko, že pôjde do sveta. Veď doma ho už nič nedržalo. Dá sa on k niekomu do služby a možno si nájde i nevestu. Ako tak blúdil krajinami, zablúdil do jednej veľmi čudesnej krajiny, v ktorej boli ľudia smutní, neveselí.

„Čože sa vám stalo ľudkovia, že vo vašej krajine je tak smutno!“

„ Ej šuhaj mladý, čo ty nevieš, aké nešťastie nás postihlo?“

„No veru, neviem. Rozpovedzte!“

„Čo je zakliate, určite ide aj odkliať…“

„ To áno, áno… Odkliať ho môže len ten, ktorý prepláva jazero. Na konci ten hmly, na druhej strane jazera je vraj zakliate kráľovstvo. Lenže nikto sa na o to neodvážil. Voda je hlboká, studená…A chudera naša princezná… “

„ Ja sa odvážim“ povedal Janko a ako povedal, tak aj urobil.

Ľudia mu neverili. Pokúšali sa na to silnejší i múdrejší a nikomu sa to nepodarilo.

Janko sa však nedal odradiť. Plával celé hodiny. Bolo na pokraji síl, keď zbadal pevninu. Hmla postupne ustupovala a pred očami sa mu zjavilo zakliate kráľovstvo. Na brehu ho čakala princezná. Tu zachránila princova odvaha. To je niekedy viac ako sila či múdrosť.